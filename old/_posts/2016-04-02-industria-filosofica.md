---
layout: page
title: "AAA: Industria Filosofica nel Salento"
date:   2016-04-02 20:30
categories: ['Concorsi'] 
autor:
translator:
date_of_write:
date_of_first_edition:
date_of_translation:
photograher:
illustrator:
source:
copyright: 
tag: [concorsi, filosofia, politica, Italia, Otranto, Ada Fiore]
---


<br>
<div class="span12">
<img class="img-responsive" src="https://farm2.staticflickr.com/1719/26234158152_9be047617d.jpg" alt="unreal city"  class="img-responsive" class="img-rounded"  >
</div>

<br>


*&laquo;Industria Filosofica&nbsp;ricerca giovani filosofi da inserire nell'avvio della propria catena di montaggio. Menti pensanti, cio&egrave;, in grado di elaborare innovative cure per l&rsquo;anima attraverso l&rsquo;utilizzo pratico della filosofia.&raquo; A Corigliano d'Otranto s'inaugura un laboratorio di pensiero e societ&agrave; che potrebbe offrire stimoli ad ogni centro.*
{: style=" background:  #eeeee5; border: 20px solid #eeeee5"}

<br>
Il progetto Industria Filosofica &egrave; nato da un'idea di Ada Fiore, insegnante, scrittrice ed ex sindaco di Corigliano d'Otranto, e coinvolge altri sette soci, tre dei quali imprenditori. L'obiettivo &egrave; costruire pensiero e lavoro grazie ad un'industria creativa nella quale trovano spazio giochi di ruolo, romanzo filosofico, eventi culturali, e altri servizi. Sono poi diffusi prodotti di tipo &quot;kaloterapeutico&quot;, capaci cio&egrave; di curare appassionando al bello e al libero pensiero: libri, cibo, artigianato, gadget, giochi. Il Parco Sophia, finanziato da azionisti, ha un costo al pubblico di 2 euro, direttamente corrisposti ai ragazzi del liceo e dell'istituto tecnico locali che vi prestano servizio. Si svolgono inoltre incontri pubblici a cui hanno gi&agrave; partecipato studiosi quali Oscar Brenifier, Serge Latouche, Michela Marzano.

<br>
L'iniziativa ha un proprio retroterra. Nell'estate del 2012 Corigliano, che dal Salento guarda verso la Grecia, portò nel paese la [filosofia al potere](http://bari.repubblica.it/cronaca/2012/07/04/news/viaggio_nel_paese_dei_filosofi_in_salento_uno_sportello_per_i_dubbi_esistenziali-38501209/), accogliendo i visitatori in un giardino del pensiero diffuso. Uno sportello di consulenza filosofica tenuto da Graziella Lupo, impegnata anche in un master presso l'Universit&agrave; Ca' Foscari, coinvolse tutta la cittadinanza in laboratori basati domande fondamentali, e quindi non su emozioni, ma sulle idee che abitano il mondo: &laquo;chi sei?&raquo;, &laquo;che cos'&egrave; la paura?&raquo;; inoltre, i politici furono costretti a interrogarsi attorno &laquo;limite e responsabilit&agrave; della parola&raquo;. Le questioni sono state poi diffuse anche in cartoline messe in vendita nei negozi della localit&agrave;.
<br>

L'iniziativa rappresenta uno stimolo per laureati e studiosi capaci di impegnarsi nella diffusione sociale di una qualche consapevolezza: la quale, nonostante i pregiudizi, ha inevitabilmente anche aspetti operativi. E se l'immagine della catena di montaggio e degli ingranaggi di valore risultano lontane dall&rsquo;ampiezza di visione di cui necessita la pratica della filosofia, per la quale sarebbe più appropriata proprio quella del mosaico che nella vicina cattedrale di Santa Maria Annunziata assomma la storia dell'umanità e l'albero della vita, l&rsquo;esempio di Corigliano d'Otranto aspetta ora di essere raccolto anche da altri centri.

L'appello diffuso sul [sito](http://www.industriafilosofica.it):
<br>
<br>

__A.A.A. CERCASI FILOSOFI__

_Industria Filosofica, azienda unica nella costruzione del pensiero, cerca filosofi da inserire nell’avvio della propria catena di montaggio._<br>
_Le mansioni richieste riguardano:_<br>
_ESPERTI nella produzione della consapevolezza di vivere_<br>
_ADDETTI alla distribuzione del senso della bellezza_<br>
_PREPOSTI ai brevetti per le cure dell'anima_<br>
_RESPONSABILI per la ricerca di bisogni veri_<br>
_INCARICATI alla realizzazione di oggetti di valore autentico_<br>
_Se pensi di poter essere un "ingranaggio di valore" per questa nuova Industria, fatti sentire._<br>
_Scrivi solo se sei interessato ad un mondo migliore._<br>


Per contatti: info@industriafilosofica.it

<br>
_Illustrazione: "Mosaico di Otranto - dettaglio" (senza data)_
