---
layout: page
title: "L'arte egocentrica mondiale sta uccidendo l'arte"
date:   2016-04-05 20:30
categories: ['Arte'] 
autor: JJ Charlesworth
translator:
date_of_write:
date_of_first_edition:
date_of_translation:
photograher:
illustrator:
source:
copyright: 
tag: [arte, estetica, comunicazione, new-age, New York, Londra, JJ Charlesworth, Jeff Koons, Anselm Kiefer, Richard Serra, Marina Abramović, Jean Twenge, James Franco, Shia LaBoeuf, Miley Cyrus, Klaus Biesenbach, Hans Ulrich Obrist]
---

### JJ Charlesworth

<br>
<div class="span12">
<img class="img-responsive" src="https://farm2.staticflickr.com/1488/26053701120_a73a9dc034.jpg" alt="Miley Cyrus Love Money Party (2014)"  class="img-responsive" class="img-rounded"  >
</div>

<br>

*Un tempo, esistevano l'arte popolare e l'arte colta; poi, venne il sogno di un'arte di tutti e per tutti; oggi, questo sogno &egrave; diventato un incubo. L'ossessione verso una qualche 'urgenza espressiva', dove quanto c'&egrave; da esprimere rimane confinato in una prospettiva del tutto egoica e personalistica, che trova forte aggancio negli usi aberrati di Internet e nelle pretese autorealizzative di marca new-age, sembra dimenticare del tutto che l'arte, indipendentemente da correnti e stili, &egrave; soprattutto scoperta di alterit&agrave;, e che ogni segno rimanda sempre a più in là. Ma questo, ricorda con divertito sarcasmo JJ Charlesworth (su twitter:@jjcharlesworth), critico e redattore freelance associato presso [ArtReviewmagazine](http://artreview.com), non sembra interessare gli artisti e il pubblico di circuiti tra loro apparentemente molto diversi, tra i quali ogni distinzione è però ormai vanificata dalla comune passione autoreferenziale per i selfie. Charlesworth si riferisce soprattutto all'annata 2014, ma il suo scritto mantiene pieno valore per una critica del presente: infatti, le tendenze messe in rilievo non sono cessate. E mentre vanno ogni giorno incontro alla loro inevitabile autodistruzione, non sembrano preoccupare troppo i loro adepti: a ragione, perch&eacute; in definitiva nessuno se ne preoccupa.*
{: style=" background:  #eeeee5; border: 20px solid #eeeee5"}

<br>

Per chi voglia individuare il pi&ugrave; significativo problema/tema/fenomeno del mondo artistico, il 2014 ha messo in gioco diversi contendenti. Il record dei fallimenti per i [risultati d'asta](https://news.artnet.com/market/the-biggest-auction-year-ever-202520)? Buttateci un occhio. Artisti che si sono trovati piuttosto incasinati per [parole in libert&agrave; controverse](https://news.artnet.com/art-world/exhibit-b-might-be-offensive-to-some-but-thats-no-reason-to-close-it-down-113418) controverse? Bella storia. Una politica dell'[attivismo presa in consegna](https://news.artnet.com/art-world/after-ferguson-a-new-protest-cultures-challenge-to-art-194601) dalla memosfera visiva? Mica me ne lamento. I tentativi sempre pi&ugrave; disperati delle gallerie blue-chip di mantenere credibilit&agrave; per le iperpubblicizzate giovani stelle della pittura? Ci si pu&ograve; fare una bella risata.

<br>
Tuttavia, a volte sono gli sviluppi pi&ugrave; marginali a infastidire. E per quanto mi riguarda, una delle tendenze pi&ugrave; significative e meno attraenti &egrave; stata l&rsquo;incremento della rumorosa quanto vuota celebrazione dell'artista-quale-ego. O forse, ma non ne sono sicuro, si dovrebbe dire dell&rsquo;ego-quale-artista. Naturalmente, il mondo dell'arte &egrave; sempre stato affollato di ego piuttosto massicci: cos&igrave;, si potrebbe giustamente controbattere, quale sarebbe mai la novit&agrave;? Eppure, il 2014 &egrave; sembrava essere l'anno nel quale l'ossessione per l'espressione pi&ugrave; narcisistica dell'individuo ha cominciato a prendere il centro della scena. Puntando cos&igrave; alla fusione, apparentemente inarrestabile, dell&rsquo;arte con una nuova forma di cultura della celebrit&agrave;, nella quale l&rsquo;autoespressione individuale &egrave; diventata ossessiva al di sopra di ogni altra considerazione.
<br>

Non sto parlando della sfilza dell'enorme altalena di, ehm, spettacoli egoici, compiuti perlopi&ugrave; da artisti di sesso maschile a fine carriera. Per quanto, anche quelli sono continuati ad andare forte: possiamo annoverare l'[intronizzazione di Jeff Koons](https://news.artnet.com/art-world/strictly-critical-video-gopnik-and-viveros-faune-at-the-whitneys-koons-retrospective-50154) con il titolo de &quot;il pi&ugrave; importante, influente, popolare e controverso artista del dopoguerra&quot; (secondo la folle e iperventilata pubblicit&agrave; del Whitney Museum di New York), i toni interminabili e pomposi della retrospettiva a basso grado gravitazionale di [Anselm Kiefer](http://www.artnet.com/artists/anselm-kiefer/) al RA di Londra, e le erezioni in acciaio massiccio del dio minimalista [Richard Serra](https://news.artnet.com/art-world/richard-serras-new-work-in-the-qatari-desert-launches-ecotourism-initiative-9247) nel deserto del Qatar. Quando si tratta di carriere consacrate, i grandi musei sono felici di corrispondere, nel disperato tentativo di tirare dentro grandi folle che ormai vivacizza questo periodo.
<br>

Eppure, se vogliamo parlare dell'aspetto veramente contemporaneo dell'arte ego-maniaca mondiale, quello che &egrave; realmente venuto alla ribalta &egrave; stata la figura dell'artista quale canale per una presunta esperienza profonda - tanto personale, quanto terapeutica. Il fenomeno &egrave; stato forse esemplificato al meglio dalla crescita inarrestabile di Marina Abramović, ormai soprannominata la &quot;regina della performance art&quot;. Con il suo [&quot;512 Hours&quot; Show al Serpentine di Londra](https://news.artnet.com/people/in-london-stunt-marina-abramovic-delivers-empty-room-huh-30445), seguito dal [&quot;generatore&quot; al Sean Kelly di New York](https://news.artnet.com/art-world/marina-abramovic-at-sean-kelly-has-her-fame-become-an-artistic-obstacle-143848), la Abramović ha scalato nuove vette di assurdit&agrave; partecipativa. Infatti, non capita tutti i giorni di vedere file di persone che circondano un palazzo per una mostra d'arte senza lamentarsi. Ma tale &egrave; la riverenza concessa alla versione di Abramović di arte promossa ad una sorta di programma di auto-aiuto New Age, che non soltanto si fa la coda, ma diventa addirittura un privilegio proprio lo stare in coda in piedi per ore, e non fare nulla di pi&ugrave;, agli ordini del guru Abramović, con il Serpentine trasformato in una sorta di ashram minimalista per hipster dai pantaloni a vita bassa.
<br>

Forse, sto offendendo coloro per i quali la meditazione, la consapevolezza, e trovare la propria quiete interiore, rappresentano un enorme problema. Oh bene: peccato. Ad ogni modo, non vi ho mai invitato alle mie feste. Il punto &egrave; che, formulato nel linguaggio dell'auto-realizzazione-meditante che insiste su parole d'ordine quali &quot;dimenticare il passato&quot; e &quot;vivere nel momento&quot;, in realt&agrave; il recente lavoro della Abramović cristallizza e riflette quella che risulta essere la pi&ugrave; vasta tendenza della cultura contemporanea: l'ideale narcisistico dell'auto-realizzazione, vivere il momento, trovarsi e (una volta che ti sei trovato) essere se stessi, e l&igrave; restare. In breve: corrispondere all'espressione culturale della Generazione Y, detta anche _Generation Me_, come l'accademico statunitense Jean Twenge l'ha stilizzata nel libro omonimo del 2006.
<br>

La cultura della cosiddetta Generazione Y privilegia l'espressione di sé su qualsiasi altra cosa. Molte celebrità (certamente, la maggior parte delle celebrità americane) sono così arrivate ad esprimersi attraverso il medium dell'arte, o almeno attraverso i media del mondo dell'arte. Ancora nel 2014, James Franco ha "rielaborato" [le prime opere di Cindy Sherman](https://news.artnet.com/art-world/why-james-francos-cindy-sherman-homage-at-pace-is-not-just-bad-but-offensive-11107), con se stesso nel ruolo di protagonista. Shia LaBoeuf ha proseguito le sue [performance d'arte in stile buffonata](https://news.artnet.com/art-world/shia-labeouf-participates-in-a-performance-mocking-shia-labeouf-142710) nella propria galleria di spettacoli "#IAMSORRY" (completandole con la [bizzarra denuncia](https://news.artnet.com/art-world/shia-labeouf-sexually-assaulted-during-performance-at-cohen-gallery-in-los-angeles-184488) di esser stato violentato da una visitatrice).
<br>

E chi pu&ograve; dimenticare la [reinvenzione del mondo dell'arte](https://news.artnet.com/people/inside-miley-cyruss-exclusive-abmb-concert-188846) compiuta dalla stuzzicante popstar Miley Cyrus, la cui [decisione di fare sculture ](https://news.artnet.com/people/miley-cyrus-makes-erotic-sculptures-95337) &egrave; stata suggerita dai doni a lei lanciati dai fan ai suoi concerti? Come afferma Cyrus con precisione e sincerit&agrave; piuttosto caratteristiche: &quot;Ho ricevuto un sacco di spazzatura e merda veramente del cazzo, e cos&igrave;, invece di lasciare che restasse spazzatura e merda, l'ho trasformata in qualcosa che mi ha reso felice.&quot; Cyrus dichiarato: &quot;Mi sento come se la mia arte fosse diventata una specie di metafora - un esempio della mia vita&quot;. Al che, si potrebbe rispondere: &quot;Certo, ma chi cazzo se ne frega?&quot; Il problema &egrave; che, se &egrave; facile licenziare le varie esili messe-in-mostra della creativa-auto-realizzazione del celeb-artista, tutto questo in realt&agrave; sta semplicemente cavalcando l'onda della pi&ugrave; ampia cultura del movimento di &quot;me&quot;, che galoppa nella vita di tutti i giorni attraverso un'inarrestabile marea di selfie e tweet.
<br>

Vi sembra troppo brusco legare l'austero pseudo-spiritualismo-trascendentalista della Abramović al carnevale idiota dell'arte delle celebrit&agrave;? Non proprio. Possono sembrare agli antipodi, ma sono realizzati in base alla medesima venerazione dell'auto-realizzazione personale attraverso l'auto-espressione, per la quale a contare &egrave; il processo, non il prodotto. A tutti ormai basta &quot;essere se stessi&quot; per affermare di essere &quot;arte&quot;. E questo &egrave; anche il motivo per cui le mostre d'arte sono diventate &quot;esperienze&quot;. L'unica mostra che sembra aver mosso la partecipazione degli spettatori, e nella quale ho fatto tappa estiva ad Art Basel, era quella di Klaus Biesenbach e Hans Ulrich Obrist al [museo-di-cazzate-e-divertimenti-mostruosi-e-corridoio-di-incubi](https://news.artnet.com/art-world/hans-ulrich-obrist-and-klaus-biesenbach-bring-14-rooms-to-art-basel-8564) &quot;14 Rooms&quot; (che comprendeva, ovviamente, un pezzo di Marina Abramovic.) Sentirsi in un'esperienza, essere nell'adesso: questa &egrave; la nuova estetica della Gen Y.
<br>

Ecco perch&eacute;, anche se tutti gli artisti maschio-alfa potessero fare un grande spettacolo di se stessi (tipo [Jeff Koons nudo in palestra vestito di soli guanti di pelle](http://www.artnet.com/artists/jeff-koons/). Aiuto!), risulterebbero comunque in ritardo, bloccati nel passato. Perch&eacute; appartengono ad una generazione ancora convinta che l'arte debba concernere qualcosa di diverso da me-qui-in-questo-momento. Che ancora pensa, ad esempio, che l'arte dovrebbe riguardare, per dire, il consumismo, oppure la storia della Germania, o anche soltanto come appare un'imponente distesa di pezzi di Cor-Ten in acciaio se la ficchi in un qualche deserto. In altre parole: che l'arte debba riguardare cose sulle quali si deve riflettere, e discutere, e argomentare con gli altri, per trovarsi persino in disaccordo: insomma, che l'arte tratti qualcosa che non &egrave; esclusivamente incentrata su se stessi. Ma, per il momento, tra Miley e Marina, si &egrave; cominciato a rivelare questo futuro per l'arte: artista e pubblico che si tengono per mano tra specchi infiniti, con una mano libera per poter spremere un selfie.
<br>


_Illustrazione: "Miley Cyrus performing Love Money Party on her Bangerz Tour Tacoma" (Washington 2.16.14)_
<br>
_Traduzione: Claudio Comandini_

<br>
[JJ Charlesworth, "The Ego-Centric Art World is Killing Art", «Artnetnews» 30/12/2014](https://news.artnet.com/art-world/the-ego-centric-art-world-is-killing-art-197530).


